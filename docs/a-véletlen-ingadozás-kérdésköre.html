<!DOCTYPE html>
<html lang="hu-HU" xml:lang="hu-HU">
<head>

  <meta charset="utf-8" />
  <meta http-equiv="X-UA-Compatible" content="IE=edge" />
  <title>2. fejezet A véletlen ingadozás kérdésköre | A klinikai gyógyszervizsgálatok alapjai</title>
  <meta name="description" content="Nem szakembereknek szóló, minden orvosi és statisztikai előismeret nélkül is olvasható összefoglaló, amely bemutatja a klinikai gyógyszervizsgálatok értelmét, logikáját, megtervezésük és kiértékelésük alapjait." />
  <meta name="generator" content="bookdown 0.21 and GitBook 2.6.7" />

  <meta property="og:title" content="2. fejezet A véletlen ingadozás kérdésköre | A klinikai gyógyszervizsgálatok alapjai" />
  <meta property="og:type" content="book" />
  <meta property="og:url" content="https://tamas-ferenci.github.io/FerenciTamas_AKlinikaiGyogyszervizsgalatokAlapjai/" />
  
  <meta property="og:description" content="Nem szakembereknek szóló, minden orvosi és statisztikai előismeret nélkül is olvasható összefoglaló, amely bemutatja a klinikai gyógyszervizsgálatok értelmét, logikáját, megtervezésük és kiértékelésük alapjait." />
  <meta name="github-repo" content="tamas-ferenci/FerenciTamas_AKlinikaiGyogyszervizsgalatokAlapjai" />

  <meta name="twitter:card" content="summary" />
  <meta name="twitter:title" content="2. fejezet A véletlen ingadozás kérdésköre | A klinikai gyógyszervizsgálatok alapjai" />
  
  <meta name="twitter:description" content="Nem szakembereknek szóló, minden orvosi és statisztikai előismeret nélkül is olvasható összefoglaló, amely bemutatja a klinikai gyógyszervizsgálatok értelmét, logikáját, megtervezésük és kiértékelésük alapjait." />
  

<meta name="author" content="Ferenci Tamás, tamas.ferenci@medstat.hu" />



  <meta name="viewport" content="width=device-width, initial-scale=1" />
  <meta name="apple-mobile-web-app-capable" content="yes" />
  <meta name="apple-mobile-web-app-status-bar-style" content="black" />
  
  
<link rel="prev" href="a-klinikai-gyógyszervizsgálatok-célja-és-módszerei.html"/>
<link rel="next" href="a-kontrollálás-kérdései.html"/>
<script src="libs/jquery-2.2.3/jquery.min.js"></script>
<link href="libs/gitbook-2.6.7/css/style.css" rel="stylesheet" />
<link href="libs/gitbook-2.6.7/css/plugin-table.css" rel="stylesheet" />
<link href="libs/gitbook-2.6.7/css/plugin-bookdown.css" rel="stylesheet" />
<link href="libs/gitbook-2.6.7/css/plugin-highlight.css" rel="stylesheet" />
<link href="libs/gitbook-2.6.7/css/plugin-search.css" rel="stylesheet" />
<link href="libs/gitbook-2.6.7/css/plugin-fontsettings.css" rel="stylesheet" />
<link href="libs/gitbook-2.6.7/css/plugin-clipboard.css" rel="stylesheet" />









<script src="libs/accessible-code-block-0.0.1/empty-anchor.js"></script>
<link href="libs/anchor-sections-1.0/anchor-sections.css" rel="stylesheet" />
<script src="libs/anchor-sections-1.0/anchor-sections.js"></script>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-19799395-2"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-19799395-2');
</script>



<link rel="stylesheet" href="style.css" type="text/css" />
</head>

<body>



  <div class="book without-animation with-summary font-size-2 font-family-1" data-basepath=".">

    <div class="book-summary">
      <nav role="navigation">

<ul class="summary">
<li><a href="./">Ferenci Tamás:A klinikai gyógyszer-<br>vizsgálatok alapjai</a></li>

<li class="divider"></li>
<li class="chapter" data-level="" data-path="index.html"><a href="index.html"><i class="fa fa-check"></i>Előszó</a></li>
<li class="chapter" data-level="1" data-path="a-klinikai-gyógyszervizsgálatok-célja-és-módszerei.html"><a href="a-klinikai-gyógyszervizsgálatok-célja-és-módszerei.html"><i class="fa fa-check"></i><b>1</b> A klinikai gyógyszervizsgálatok célja és módszerei</a><ul>
<li class="chapter" data-level="1.1" data-path="a-klinikai-gyógyszervizsgálatok-célja-és-módszerei.html"><a href="a-klinikai-gyógyszervizsgálatok-célja-és-módszerei.html#gyógyszerek-empirikus-vizsgálata"><i class="fa fa-check"></i><b>1.1</b> Gyógyszerek empirikus vizsgálata</a></li>
<li class="chapter" data-level="1.2" data-path="a-klinikai-gyógyszervizsgálatok-célja-és-módszerei.html"><a href="a-klinikai-gyógyszervizsgálatok-célja-és-módszerei.html#a-confounding-problémája"><i class="fa fa-check"></i><b>1.2</b> A confounding problémája</a></li>
<li class="chapter" data-level="1.3" data-path="a-klinikai-gyógyszervizsgálatok-célja-és-módszerei.html"><a href="a-klinikai-gyógyszervizsgálatok-célja-és-módszerei.html#a-randomizáció-szerepe-megfigyeléses-és-kísérletes-vizsgálatok"><i class="fa fa-check"></i><b>1.3</b> A randomizáció szerepe, megfigyeléses és kísérletes vizsgálatok</a></li>
</ul></li>
<li class="chapter" data-level="2" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html"><i class="fa fa-check"></i><b>2</b> A véletlen ingadozás kérdésköre</a><ul>
<li class="chapter" data-level="2.1" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#a-véletlen-ingadozás-szerepe-a-gyógyszer-hatásának-statisztikai-szignifikanciája"><i class="fa fa-check"></i><b>2.1</b> A véletlen ingadozás szerepe, a gyógyszer hatásának statisztikai szignifikanciája</a></li>
<li class="chapter" data-level="2.2" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#a-kutatás-ereje-és-mintanagysága"><i class="fa fa-check"></i><b>2.2</b> A kutatás ereje és mintanagysága</a></li>
<li class="chapter" data-level="2.3" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#a-p-érték-fogalma"><i class="fa fa-check"></i><b>2.3</b> A <em>p</em>-érték fogalma</a></li>
<li class="chapter" data-level="2.4" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#a-konfidenciaintervallum-fogalma"><i class="fa fa-check"></i><b>2.4</b> A konfidenciaintervallum fogalma</a></li>
<li class="chapter" data-level="2.5" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#statisztikai-szignifikancia-és-klinikai-relevancia"><i class="fa fa-check"></i><b>2.5</b> Statisztikai szignifikancia és klinikai relevancia</a></li>
</ul></li>
<li class="chapter" data-level="3" data-path="a-kontrollálás-kérdései.html"><a href="a-kontrollálás-kérdései.html"><i class="fa fa-check"></i><b>3</b> A kontrollálás kérdései</a><ul>
<li class="chapter" data-level="3.1" data-path="a-kontrollálás-kérdései.html"><a href="a-kontrollálás-kérdései.html#a-kontrollcsoport-megválasztása-aktív-kontroll"><i class="fa fa-check"></i><b>3.1</b> A kontrollcsoport megválasztása, aktív kontroll</a></li>
<li class="chapter" data-level="3.2" data-path="a-kontrollálás-kérdései.html"><a href="a-kontrollálás-kérdései.html#placebóhatás-kezeletlen-és-placebo-kontroll-a-kezelés-maszkolása"><i class="fa fa-check"></i><b>3.2</b> Placebóhatás, kezeletlen és placebo kontroll, a kezelés maszkolása</a></li>
<li class="chapter" data-level="3.3" data-path="a-kontrollálás-kérdései.html"><a href="a-kontrollálás-kérdései.html#párhuzamos-és-keresztezett-kontroll"><i class="fa fa-check"></i><b>3.3</b> Párhuzamos és keresztezett kontroll</a></li>
</ul></li>
<li class="chapter" data-level="4" data-path="a-végpontok-megválasztásának-és-mérésének-kérdései.html"><a href="a-végpontok-megválasztásának-és-mérésének-kérdései.html"><i class="fa fa-check"></i><b>4</b> A végpontok megválasztásának és mérésének kérdései</a><ul>
<li class="chapter" data-level="4.1" data-path="a-végpontok-megválasztásának-és-mérésének-kérdései.html"><a href="a-végpontok-megválasztásának-és-mérésének-kérdései.html#a-végpont-fogalma-elsődleges-és-másodlagos-végpontok"><i class="fa fa-check"></i><b>4.1</b> A végpont fogalma, elsődleges és másodlagos végpontok</a></li>
<li class="chapter" data-level="4.2" data-path="a-végpontok-megválasztásának-és-mérésének-kérdései.html"><a href="a-végpontok-megválasztásának-és-mérésének-kérdései.html#kemény-és-helyettesítő-végpontok"><i class="fa fa-check"></i><b>4.2</b> Kemény és helyettesítő végpontok</a></li>
</ul></li>
<li class="chapter" data-level="5" data-path="néhány-további-témakör-a-gyógyszervizsgálatok-témájából.html"><a href="néhány-további-témakör-a-gyógyszervizsgálatok-témájából.html"><i class="fa fa-check"></i><b>5</b> Néhány további témakör a gyógyszervizsgálatok témájából</a><ul>
<li class="chapter" data-level="5.1" data-path="néhány-további-témakör-a-gyógyszervizsgálatok-témájából.html"><a href="néhány-további-témakör-a-gyógyszervizsgálatok-témájából.html#több-végpont-használata-többszörös-összehasonlítások-helyzete"><i class="fa fa-check"></i><b>5.1</b> Több végpont használata, többszörös összehasonlítások helyzete</a></li>
<li class="chapter" data-level="5.2" data-path="néhány-további-témakör-a-gyógyszervizsgálatok-témájából.html"><a href="néhány-további-témakör-a-gyógyszervizsgálatok-témájából.html#alcsoport-analízis"><i class="fa fa-check"></i><b>5.2</b> Alcsoport-analízis</a></li>
<li class="chapter" data-level="5.3" data-path="néhány-további-témakör-a-gyógyszervizsgálatok-témájából.html"><a href="néhány-további-témakör-a-gyógyszervizsgálatok-témájából.html#interim-elemzések-korai-leállítás"><i class="fa fa-check"></i><b>5.3</b> Interim elemzések, korai leállítás</a></li>
<li class="chapter" data-level="5.4" data-path="néhány-további-témakör-a-gyógyszervizsgálatok-témájából.html"><a href="néhány-további-témakör-a-gyógyszervizsgálatok-témájából.html#a-gyógyszervizsgálatok-fázisai"><i class="fa fa-check"></i><b>5.4</b> A gyógyszervizsgálatok fázisai</a></li>
<li class="chapter" data-level="5.5" data-path="néhány-további-témakör-a-gyógyszervizsgálatok-témájából.html"><a href="néhány-további-témakör-a-gyógyszervizsgálatok-témájából.html#a-bizonyítékok-összessége-szemlélet"><i class="fa fa-check"></i><b>5.5</b> A bizonyítékok összessége szemlélet</a></li>
</ul></li>
<li class="chapter" data-level="" data-path="hivatkozások.html"><a href="hivatkozások.html"><i class="fa fa-check"></i>Hivatkozások</a></li>
<li class="divider"></li>
<li><a href="http://www.medstat.hu/" target="blank">http://www.medstat.hu/</a></li>

</ul>

      </nav>
    </div>

    <div class="book-body">
      <div class="body-inner">
        <div class="book-header" role="navigation">
          <h1>
            <i class="fa fa-circle-o-notch fa-spin"></i><a href="./">A klinikai gyógyszervizsgálatok alapjai</a>
          </h1>
        </div>

        <div class="page-wrapper" tabindex="-1" role="main">
          <div class="page-inner">

            <section class="normal" id="section-">
<div id="a-véletlen-ingadozás-kérdésköre" class="section level1">
<h1><span class="header-section-number">2. fejezet</span> A véletlen ingadozás kérdésköre</h1>
<div id="a-véletlen-ingadozás-szerepe-a-gyógyszer-hatásának-statisztikai-szignifikanciája" class="section level2">
<h2><span class="header-section-number">2.1</span> A véletlen ingadozás szerepe, a gyógyszer hatásának statisztikai szignifikanciája</h2>
<p>Térjünk most vissza arra a – korábban függőben hagyott – kérdésre, hogy miért kell nagyobb létszámú csoportokat képeznünk. A helyzet megértéséhez képzeljük el, hogy egy bizonyos betegségben kezelés nélkül az alanyok 20%-a hal meg adott időn belül. Hány ember fog egy 100 fős betegcsoportból meghalni? Ha a betegek halála független egymástól, akkor ez úgy fogható fel, mintha lenne egy nagy urnánk, benne a golyók 20%-a piros, 80%-a fehér, mi pedig véletlenszerűen, azaz alapos megkeverés után kihúznánk belőle 100 golyót és megszámolnánk, hogy hány pirosat húztunk. Az ember érzése, hogy a legvalószínűbb, hogy 20-at, és ez a benyomás igaz is. De ha magunk elé képzeljük ezt a példát, akkor egy még fontosabb dolgot is látni fogunk: hogy ez csak a legvalószínűbb, de nem biztos! Húzhatunk 19 piros golyót, vagy 21-et is, pontosan úgy, ahogy ez szabályos pénzérmét 100-szor feldobva sem biztos, hogy <em>pont</em> 50 fejet és 50 írást dobunk. Lehet, hogy 19-en halnak meg, lehet, hogy 21-en, az is lehet, hogy 15-en, vagy 25-en, sőt, az is lehet, hogy senki, vagy mind a 100. Ez utóbbi esetek valószínűsége hihetetlenül kicsi – de nem nulla.</p>
<p>Tegyük a kérdést izgalmasabbá! A gyógyszeres kezelés ezt a valószínűséget 10%-ra csökkenti, azaz a gyógyszer hatásos. Ez azt jelenti, hogy most két urnánk van, egy <q>kontroll</q> és egy <q>kezelt</q> feliratú, az előbbiben a golyók 20%-a piros, az utóbbiban csak 10%. Mit jelent egy klinikai vizsgálat a hatásosság eldöntésére? Azt, hogy mindkét urnából – véletlenszerűen, alapos keverés után – kihúzunk 100 golyót. Ha egy randomizált kísérletről van szó, semmilyen más hibaforrás nincs, akkor természetes lenne azt mondani, hogy a kezelés akkor tekinthető hatásosnak, ha a kezeltek között kisebb a halálozások aránya. De az urnás példa mutatja, hogy mi a probléma: <em>attól még</em>, mert az urnában 20%-10% az arány, <em>véletlenül</em> húzhatunk mindkettőből 15 pirosat! Az sem lehetetlen, hogy a 20%-os urnából 10, a 10%-osból 20 pirosat húzunk. Még egyszer: pusztán a véletlen szeszélye folytán!</p>
<p>Látható tehát, hogy kétirányú a probléma: ha a kezelt csoportban kevesebb halálozás lesz (kevesebb pirosat húzunk abból az urnából), akkor sem biztos, hogy hat a gyógyszer (kisebb a pirosak aránya az egész urnában), de ha ugyanannyit vagy épp többet húzunk, akkor sem lehetetlen, hogy mégis hat a gyógyszer. Ez a <strong>véletlen ingadozás problémája</strong>.</p>
<p>Fontos észrevétel, hogy a problémára tökéletes megoldás nincs: ha a kezeltek közül mindenki meggyógyul, és a kontrollcsoportból mindenki meghal, <em>elvileg</em> akkor is elképzelhető, hogy nem hat a gyógyszer. (Mindkét urnában a golyók fele piros, de az egyikből pont 100 pirosat, a másikból pont 100 fehéret húztunk – pusztán a véletlen szeszélye folytán. Extrém valószínűtlen, de nem lehetetlen.) Ebben a helyzetben tehát <em>biztos</em> döntést nem tudunk hozni; ha ragaszkodnánk a biztos válaszhoz, akkor a kutatás minden eredménye esetén azt kellene mondani, hogy <q>nem tudjuk, hogy hat-e a gyógyszer</q>. Ahhoz tehát, hogy egyáltalán válaszolni tudjunk a gyógyszer hatásosságára vonatkozó kérdésre, <em>muszáj</em> megengednünk valamennyi hibázást.</p>
<p>Valahol határt kell húznunk: már akkor mondjuk, hogy hat a gyógyszer, ha 20% helyett 19% hal meg? Vagy csak akkor, ha 15? Vagy még szigorúbbak vagyunk, és csak akkor, ha 5? Ezzel a döntéssel a kétféle hibázás között egyensúlyozunk: ha nagyon szigorúak vagyunk, akkor ritkán fogunk egy hatástalan gyógyszert tévesen hatásosnak minősíteni, de sokszor fogjuk a hatásosakra is azt mondani, hogy hatástalanok. Ha enyhék vagyunk, akkor pont fordítva.</p>
<p>Az orvosi vizsgálatok kiértékelését ma domináló statisztikai iskolában, amit frekventista iskolának szoktak nevezni, úgy húzzuk meg ezt a határt, hogy igaz legyen, hogy ha a gyógyszer nem hat, akkor csak adott, kicsi – tipikusan 5% - valószínűséggel mondjuk mégis, a véletlen szeszélyéből fakadó tévedés folytán azt, hogy hat. Ezt az 5%-ot szokás szignifikanciaszintnek nevezni. Ha a gyógyszer az így meghúzott küszöbnél nagyobb hatást mutat, akkor azt mondjuk: statisztikailag <strong>szignifikáns a hatás</strong>. Értsd: nem tudható be a véletlen ingadozásnak, olyan nagy, hogy azt kell feltételeznünk, hogy az nem pusztán a véletlen ingadozás miatt jött ki.</p>
<p>Természetesen nem kötelező 5%-ot használni. Választhatunk más értéket is, például 1%-os szignifikanciaszintet: ez azt jelenti, hogy szigorúbb küszöböt szabunk meg, hiszen 1%-ra kell csökkenteni annak valószínűségét, hogy egy valójában nem hatásos gyógyszer pusztán a véletlen ingadozás miatt megugorja ezt a küszöböt. Azaz csak a vizsgálatunkban erősebben ható gyógyszerekre mondjuk azt, hogy <q>ez vélhetően nem a véletlen ingadozás miatt jött ki, miközben a valóságban nem hat a gyógyszer</q>.</p>
<p>Kézenfekvő lenne a fenti, fordított logikával szemben a természetes kérdést feltenni, tehát azt, hogy <q>mennyire valószínű, hogy hat a gyógyszer</q>. A fenti gondolkodási keretben azonban erre a kérdésre nem lehet válaszolni; ez már átvezet minket egy másik iskolába, melyet bayes-i statisztikának szokás nevezni. Sok érv szólna ennek használata mellett, de addig is, amíg elterjed, marad a <q>szignifikáns</q> szó használata, és az, hogy ne feledkezzünk meg erről a fordított logikáról: ha szignifikáns a gyógyszer hatása, az nem azt jelenti, hogy valószínű, hogy hat a gyógyszer, hanem azt, hogy ha nem hatna, akkor valószínűtlen lenne, hogy azt kapnánk a vizsgálatban, amit ténylegesen kaptunk is. Természetesen egyáltalán nem észszerűtlen ilyenkor azt mondani, hogy akkor <q>minden bizonnyal</q> hat a gyógyszer, de ettől még a dolog nem fordítható egyszerűen meg.</p>
</div>
<div id="a-kutatás-ereje-és-mintanagysága" class="section level2">
<h2><span class="header-section-number">2.2</span> A kutatás ereje és mintanagysága</h2>
<p>Ha egyszer a szignifikanciaszint egy hibázás valószínűségét fejezi ki, és az értékét mi határozzuk meg, akkor miért 5%-ot használunk? Miért nem 1%-ot? (Így jóval kisebb lenne ennek a hibázásnak a valószínűsége!) Miért nem 0,1%-ot? Miért nem 0,01%-ot?</p>
<p>Hogy ezt megértsük, gondoljuk végig, hogy a szignifikanciaszint csökkentése mit jelentene: azt, hogy csak azokra a gyógyszerekre mondjuk, hogy hatnak, amelyek rendkívül hatásosnak bizonyulnak a vizsgálatban. Már egy közepes mértékű hatásra is azt mondjuk, hogy <q>ez még belefér a véletlen ingadozásba</q>. Ez tényleg vitathatatlanul csökkenti annak a valószínűségét, hogy a hatástalan gyógyszereket tévedésből hatásosnak mondjuk, eddig rendben van, csak épp lenne egy kellemetlen következménye is: az, hogy a hatásos, nem extrém hatásos, de azért hatásos gyógyszerek egy nagy részére is azt mondanánk, hogy hatástalan! Hiszen nem tudják megugrani a nagyon magasra tett lécet.</p>
<p>A probléma tehát az, hogy a szignifikanciaszinttel az <em>egyik</em> típusú hibázás valószínűségéről nyilatkoztunk, arról, hogy ha nem hat a gyógyszer, mekkora valószínűséggel minősítjük mégis, pusztán a véletlen ingadozásból fakadó hiba folytán hatásosnak, de ezzel szemben áll egy másik típusú hibázás is: a hatásos gyógyszer téves hatástalannak minősítése. Mi a helyzet ennek a valószínűségével? Ez keményebb dió, hiszen ennek valószínűsége attól is függ, hogy <em>mennyire</em> hat a gyógyszer (amit mi magunk sem tudhatunk!). Minél hatásosabb, annál kisebb lesz ez a valószínűség.</p>
<p>Egy <strong>kutatás erejének</strong> nevezzük annak a valószínűségét, hogy a hatásos gyógyszert <em>helyesen</em> hatásosnak minősítjük. Az előbbiekből tehát látható, hogy ez függ a gyógyszer valódi hatásának mértékétől.</p>
<p>Nem kevésbé fontos, hogy függ a bevont betegek számától, a mintanagyságtól is: minél <em>több</em> betegünk van, a vizsgálatból kapott érték (a kihúzott golyók között a pirosak aránya) annál <em>kevésbé</em> ingadozik a valódi érték (a pirosak aránya az urnában) körül. Ez azért fontos, mert a korábban látott okfejtés azt mondja, hogy a szignifikancia azon múlik, hogy mennyire tudjuk igazolni, hogy a hatás nem fakadhatott véletlen ingadozásból – ez pedig természetesen annál könnyebb, minél kisebb a véletlen ingadozás mértéke. Azaz: minél nagyobb a mintanagyság, annál nagyobb az erő.</p>
<p>A gyakorlatban erre az összefüggésre általában fordítva néznek rá: nem azt nézik, hogy adott mintanagyságnál mekkora az erő, hanem megkövetelnek egy adott erőt (tipikusan 80 vagy 90%), és azt számolják ki, hogy ennek eléréséhez mennyi beteg kell. Ez tehát lehetővé teszi egy vizsgálat mintanagyságának racionális megtervezését!</p>
<p>Természetesen, mint az az egész fenti okfejtésből is látszik, mindez függ attól, hogy mekkora a gyógyszer hatása, amit mi sem tudunk, ezért az egész mintanagyság-tervezés feltételes: <em>ha</em> a hatás nagysága ekkora, <em>akkor</em> ennyi beteg kell annak kimutatásához (adott erővel, adott szignifikanciaszinten). Az tehát egy fontos kérdés, hogy mit feltételezünk hatásnagyságnak, vagy pontosabb lenne úgy fogalmazni: mekkora hatás kimutatására szeretnénk képesek lenni (például az alapján, hogy mi klinikailag lényeges – erre a kérdésre még visszatérünk).</p>
<p>Első ránézésre úgy tűnhet, hogy a kutatás erejének ügye a <q>gyógyszergyártó saját problémája</q>: megcsinálja a kísérletet, még hat is a gyógyszere, aztán mégis azt kapja, hogy nem hatásos. (Néha szokták is a szignifikanciaszintre azt mondani, hogy a fogyasztó kockázata – hatástalan gyógyszert kapok – míg erre a hibára azt, hogy gyártó kockázata – hat a gyógyszer, és mégsem tudja forgalomba hozni.) Ez első közelítésként rendben van, de valójában ennél kicsit bonyolultabb a helyzet. Ha túl kicsi a vizsgálat ereje (általánosan elterjedt angol szóval: underpowered a kutatás), tehát túl kevés beteget vontak be, akkor a fals hatás kimutatásának a <em>valószínűsége</em> tényleg ugyanúgy 5%, mintha közepesen sok, nagyon sok, vagy akármennyi beteget vontak volna be. Igen ám, de <em>ha</em> fals hatást mutatunk ki, akkor a kimutatott fals hatás <em>mértéke</em> nagyobb lesz akkor, ha kicsi volt a vizsgálat ereje! Ez matematikailag bebizonyítható, de talán intuitíve is érzékeltethető: ha kicsi a mintanagyság, akkor az 5% tartása <em>épp azért</em> lesz lehetséges, mert csak nagyon hatásos szerekre mondjuk azt, hogy tényleg hatnak (hiszen ilyenkor nagy az ingadozás, a nem hatásos szerek is könnyebben bizonyulhatnak erősebben hatásosnak pusztán a véletlen ingadozás miatt). Így abban az 5%-ban viszont nagy lesz a kimutatott hatás. Pontosan emiatt valójában kárt okoz az orvosi megismerésnek az is, ha nagy számban készülnek nem megfelelő erejű vizsgálatok <span class="citation">(Button és mtsai. <a href="#ref-button2013" role="doc-biblioref">2013</a>)</span>.</p>
<p>Érdemes végezetül megjegyezni, hogy az erő még egy szempontból fontos: a hatásosnak és a hatástalannak minősítés nem szimmetrikus. Ha a 100 kezeltből mindenki meggyógyul és a 100 kontrollból mindenki meghal, akkor van értelme azt mondani, hogy ez erős bizonyíték a hatásra, de ha pont 50 gyógyul meg itt is meg ott is, az még nem erős bizonyíték arra, hogy nem hat a gyógyszer. Ez azt jelenti, hogy nem tudtunk kimutatni hatást, de ezen állítás nem értelmezhető anélkül, hogy tudnánk, hogy mekkora hatást tudtunk volna egyáltalán kimutatni! Ha kicsi a mintanagyság, kicsi az erő, akkor simán lehet, hogy akár egy nagyobb hatást sem tudunk észrevenni. Gondoljunk arra, hogy ha mindkét csoportban a betegek fele gyógyul meg, az nagyon nem ugyanazt jelenti csoportonként 10, és csoportonként 10 ezer beteggel! Jobban szeretjük azt mondani, hogy <q>nem tudtuk kimutatni, hogy lenne hatás</q>, ahelyett, hogy <q>kimutattuk, hogy nincs hatás</q>. Ez utóbbi igazolása sem lehetetlen (természetesen csak olyan értelemben, hogy adott megbízhatósággal kijelenthető módon egy adott küszöbnél kisebb a hatás!), de ez messze többet igényel – kellően nagy beteglétszámú vizsgálatot – mint egyszerűen azt, hogy a vizsgálat eredménye nem szignifikáns lett. Szokták néha azt is mondani: a <q>bizonyíték hiánya nem a hiány bizonyítéka</q>.</p>
</div>
<div id="a-p-érték-fogalma" class="section level2">
<h2><span class="header-section-number">2.3</span> A <em>p</em>-érték fogalma</h2>
<p>Ha csak annyit tudunk, hogy egy vizsgálat szignifikáns 5%-on, akkor még sok eset lehetséges: elképzelhető, hogy éppen csak nagyobb lett a hatása, mint az 5%-on meghúzott küszöb, de az is elképzelhető, hogy sokkal nagyobb lett. Ha megmondjuk, hogy 5%-on szignifikáns, de 1%-on már nem, akkor már többet tudunk: valahol az 5 és 1%-os küszöbök között van. Ha megmondjuk, hogy 3%-on szignifikáns, de 2%-on nem, akkor még többet tudunk.</p>
<p>Ezt a logikát tovább folytatva eljutunk a <strong><em>p-érték</em></strong> fogalmához: ez a legkisebb szignifikanciaszint, aminél még éppen hatásosnak minősítenénk a gyógyszert. Azaz: ha ennél nagyobb szignifikanciaszintet választunk, akkor hatásosnak minősítjük a gyógyszert, ha ennél kisebbet, akkor nem. Ha a <span class="math inline">\(p\)</span>-érték mondjuk 3,5% (általában így szokták írni: <span class="math inline">\(p=0,\!035\)</span>), akkor 5%-ot választva szignifikanciaszintnek hatásosnak minősítjük a gyógyszert, 4%-on szintén, de 3%-on már nem.</p>
<p>A <span class="math inline">\(p\)</span>-érték tehát egyrészt számszerűen mutatja, hogy <q>mennyire</q> szignifikáns a gyógyszer, másrészt lehetővé teszi, hogy tetszőleges szignifikanciaszinten döntsünk a hatásosságról.</p>
<p>Ha valaki úgy érzi, hogy ez így elég zavaros, az nem véletlen: valójában itt két statisztikai iskola keveredik. Az egyik iskola azt mondja, hogy két lehetőség van, hat a gyógyszer és hatástalan a gyógyszer, ebből adódóan kétféle hibázás van. Meghatározzuk a kétféle hibázás súlyát, ebből matematikailag levezethetjük, hogy mi az optimális szignifikanciaszint (minél nagyobb baj a hatástalan gyógyszer tévesen hatásosnak minősítése, értelemszerűen annál kisebb), és ez alapján döntenünk a két lehetőség között. Itt tehát két lehetőségünk van, egy <q>igen-nem</q> típusú döntést hozunk a végén, és nincsen semmilyen <span class="math inline">\(p\)</span>-érték. A másik iskola azt mondja, hogy csak egyféle lehetőség van, hogy hatástalan a gyógyszer, mi azt nézzük, hogy ennek mennyire mondanak ellent a vizsgálati eredmények, és ezen ellentmondás mértékét mérjük a <span class="math inline">\(p\)</span>-értékkel. Itt tehát egy lehetőség van, ebből adódóan az erő fogalma sem létezik és <q>igen-nem</q> típusú döntés helyett egy folytonos, számszerű mérőszámunk lesz, a <span class="math inline">\(p\)</span>-érték. Mint láthatjuk, a manapság használt módszer az orvosi vizsgálatok kiértékelésére e két iskola inkonzisztens elegye: van <span class="math inline">\(p\)</span>-érték, de mégis két lehetőséget nézünk és <q>igen-nem</q> típusú döntést hozunk. Ez az egyik fontos oka annak, hogy nagyon sok vita övezi ennek a módszernek a használatát az orvosi vizsgálatok kiértékelésére, de egyelőre megingathatatlan az uralma <span class="citation">(Goodman <a href="#ref-goodman1999" role="doc-biblioref">1999</a>; Wasserstein és Lazar <a href="#ref-wasserstein2016" role="doc-biblioref">2016</a>; Greenland és mtsai. <a href="#ref-greenland2016" role="doc-biblioref">2016</a>)</span>.</p>
</div>
<div id="a-konfidenciaintervallum-fogalma" class="section level2">
<h2><span class="header-section-number">2.4</span> A konfidenciaintervallum fogalma</h2>
<p>A <span class="math inline">\(p\)</span>-érték nagy problémája, hogy nem mond semmi szemléleteset sem a hatás nagyságáról, sem az annak becslésében rejlő, véletlen ingadozásból fakadó bizonytalanságról: a <span class="math inline">\(p\)</span>-érték lehet ugyanannyi egy olyan esetben, ahol pontosan (nagy mintán) kimértük, hogy a gyógyszer kicsit hat, és egy olyan esetben, ahol pontatlanul (kis mintán) kimértük, hogy nagyon hat. Márpedig ez a kettő nagyon nem ugyanaz, úgyhogy kell valamilyen eszköz, ami erről is számot tud adni: ez lesz a <strong>konfidenciaintervallum</strong>.</p>
<p>A konfidenciaintervallum épp a becsült értékben lévő, véletlen ingadozásból fakadó bizonytalanságot próbálja megragadni. Mit jelent a véletlen ingadozás? Az, hogy ha a valódi érték 15%, a mintámban kaphatok 10-et vagy épp 20-at is. Ugyanez fordítva elmondva: ha 10%-ot kaptam, a valódi érték lehetett 15 (de éppenséggel 5 is). A kérdés tehát az, hogy ha 10%-ot kaptam, akkor mi lehetett a valódi érték? Ahogy korábban is láttuk, erre nem tudunk válaszolni, de a fordított kérdésre igen: milyen értékekre igaz, hogy ha ennyi lenne a valóság, akkor kijöhetett 10% pusztán a véletlen ingadozás miatt. Melyek azok az értékek, amelyek ilyen értelemben <q>hihetőek</q>, mint valóság, ha a mintában megfigyelt eredményekre támaszkodunk csupán – ezt adja meg a konfidenciaintervallum. Ha például a 10% konfidenciaintervalluma a 8%, 12% tartomány, az azt jelenti, hogy ha 8 és 12% között lenne a valódi érték, akkor még nem elhanyagolható valószínűséggel kijöhet 10% pusztán a véletlen ingadozás miatt, de ha 8-nál kisebb, vagy 12-nél nagyobb lenne a valódi érték, akkor már nagyon valószínűtlen lenne, hogy pusztán a véletlen ingadozás miatt 10-et kapjunk. Azt, hogy mit értünk <q>nem elhanyagolható</q> valószínűségen, meg <q>nagyon valószínűtlen</q> alatt az ún. megbízhatósági szint adja meg, a tipikus értéke 95%. Ami ebben benne van, azoktól az értékektől nem különbözik szignifikánsan az eredményünk, ha 5%-os szignifikanciaszintet használunk.</p>
</div>
<div id="statisztikai-szignifikancia-és-klinikai-relevancia" class="section level2">
<h2><span class="header-section-number">2.5</span> Statisztikai szignifikancia és klinikai relevancia</h2>
<p>Az előbbiekben végig a statisztikai értelemben vett szignifikanciáról volt szó: arról, hogy egy vizsgálatban talált hatás van-e olyan nagy, hogy azt gondoljuk róla, hogy valódi hatás van-e a hátterében, vagy pedig el tudjuk fogadni, hogy nincs valódi hatás, és a vizsgálatban tapasztalt hatás kijöhetett pusztán a véletlen ingadozás miatt. A <q>szignifikáns</q> szónak azonban van egy teljesen más értelme is, az, hogy a hatás nagysága akkora, ami az adott tárgyterületen szakmailag lényeges: <q>a betegnek tegnap óta szignifikánsan csökkent a vérnyomása</q> (mert 180/140-ről lement 120/80-ra). Ez egy teljesen értelmes és érthető mondat, de az is világos, hogy az itt használt szignifikanciának semmi köze az előbbi értelemhez, úgyhogy megkülönböztetésül ezt nevezzük <strong>klinikai relevanciának</strong>. Azonban a mindennapi szóhasználatban a kétféle jelentés gyakran keveredik.</p>
<p>A probléma, hogy egyik jelentésből sem következik a másik: egy hatás lehet statisztikailag szignifikáns, de klinikailag nem, ám lehet klinikailag szignifikáns is úgy, hogy közben meg statisztikailag nem az. Hogy hogyan? A választ az előző pont adja meg: a dolog a hatás becslésének véletlen ingadozásból fakadó bizonytalanságán, például a mintanagyságon múlik! Lehet, hogy a gyógyszer klinikailag nagyon is szignifikánsan, 20 Hgmm-rel csökkenti a vérnyomást, de ez statisztikailag inszignifikáns (mert 4 betegen mérték ki), és lehet, hogy klinikailag teljesen inszignifikánsan, 0,2 Hgmm-rel csökkenti a vérnyomást, de ez mégis szignifikáns statisztikailag (mert 4000 betegen mérték ki).</p>
<p>Pontosan ezért oda kell figyelni arra, hogy ha a szignifikáns szót látjuk, akkor azt milyen értelemben használják: attól még mert valami statisztikailag szignifikáns, a hatás mérete lehet bármilyen kicsi, adott esetben minden klinikai jelentőség nélküli is.</p>

</div>
</div>
<h3>Hivatkozások</h3>
<div id="refs" class="references">
<div id="ref-button2013">
<p>Button, Katherine S, John PA Ioannidis, Claire Mokrysz, Brian A Nosek, Jonathan Flint, Emma SJ Robinson, és Marcus R Munafò. 2013. „Power failure: why small sample size undermines the reliability of neuroscience”. <em>Nature Reviews Neuroscience</em> 14 (5): 365–76. <a href="https://doi.org/10.1038/nrn3475">https://doi.org/10.1038/nrn3475</a>.</p>
</div>
<div id="ref-goodman1999">
<p>Goodman, Steven N. 1999. „Toward Evidence-Based Medical Statistics. 1: The P Value Fallacy”. <em>Annals of Internal Medicine</em> 130 (12): 995–1004. <a href="https://doi.org/10.7326/0003-4819-130-12-199906150-00008">https://doi.org/10.7326/0003-4819-130-12-199906150-00008</a>.</p>
</div>
<div id="ref-greenland2016">
<p>Greenland, Sander, Stephen J Senn, Kenneth J Rothman, John B Carlin, Charles Poole, Steven N Goodman, és Douglas G Altman. 2016. „Statistical tests, P values, confidence intervals, and power: a guide to misinterpretations”. <em>European journal of epidemiology</em> 31 (4): 337–50. <a href="https://doi.org/10.1007/s10654-016-0149-3">https://doi.org/10.1007/s10654-016-0149-3</a>.</p>
</div>
<div id="ref-wasserstein2016">
<p>Wasserstein, Ronald L., és Nicole A. Lazar. 2016. „The ASA Statement on p-Values: Context, Process, and Purpose”. <em>The American Statistician</em> 70 (2): 129–33. <a href="https://doi.org/10.1080/00031305.2016.1154108">https://doi.org/10.1080/00031305.2016.1154108</a>.</p>
</div>
</div>
<!-- Default Statcounter code for Ferenci Tamás
elektronikus jegy https://tamas-ferenci.github.io/ -->
<script type="text/javascript">
var sc_project=12422840; 
var sc_invisible=1; 
var sc_security="d32cce24"; 
</script>
<script type="text/javascript"
src="https://www.statcounter.com/counter/counter.js"
async></script>
<noscript><div class="statcounter"><a title="ingyen
webstatisztika" href="https://www.statcounter.hu/"
target="_blank"><img class="statcounter"
src="https://c.statcounter.com/12422840/0/d32cce24/1/"
alt="ingyen webstatisztika"></a></div></noscript>
<!-- End of Statcounter Code -->
            </section>

          </div>
        </div>
      </div>
<a href="a-klinikai-gyógyszervizsgálatok-célja-és-módszerei.html" class="navigation navigation-prev " aria-label="Previous page"><i class="fa fa-angle-left"></i></a>
<a href="a-kontrollálás-kérdései.html" class="navigation navigation-next " aria-label="Next page"><i class="fa fa-angle-right"></i></a>
    </div>
  </div>
<script src="libs/gitbook-2.6.7/js/app.min.js"></script>
<script src="libs/gitbook-2.6.7/js/lunr.js"></script>
<script src="libs/gitbook-2.6.7/js/clipboard.min.js"></script>
<script src="libs/gitbook-2.6.7/js/plugin-search.js"></script>
<script src="libs/gitbook-2.6.7/js/plugin-sharing.js"></script>
<script src="libs/gitbook-2.6.7/js/plugin-fontsettings.js"></script>
<script src="libs/gitbook-2.6.7/js/plugin-bookdown.js"></script>
<script src="libs/gitbook-2.6.7/js/jquery.highlight.js"></script>
<script src="libs/gitbook-2.6.7/js/plugin-clipboard.js"></script>
<script>
gitbook.require(["gitbook"], function(gitbook) {
gitbook.start({
"sharing": {
"github": false,
"facebook": true,
"twitter": true,
"linkedin": false,
"weibo": false,
"instapaper": false,
"vk": false,
"all": ["facebook", "twitter", "linkedin", "weibo", "instapaper"]
},
"fontsettings": {
"theme": "white",
"family": "sans",
"size": 2
},
"edit": {
"link": "https://github.com/tamas-ferenci/FerenciTamas_AKlinikaiGyogyszervizsgalatokAlapjai/edit/master/02-veletleningadozas.Rmd",
"text": "Szerkesztés"
},
"history": {
"link": null,
"text": null
},
"view": {
"link": null,
"text": null
},
"download": ["FerenciTamas_AKlinikaiGyogyszervizsgalatokAlapjai.pdf", "FerenciTamas_AKlinikaiGyogyszervizsgalatokAlapjai.epub"],
"toc": {
"collapse": "subsection"
}
});
});
</script>

<!-- dynamically load mathjax for compatibility with self-contained -->
<script>
  (function () {
    var script = document.createElement("script");
    script.type = "text/javascript";
    var src = "true";
    if (src === "" || src === "true") src = "https://mathjax.rstudio.com/latest/MathJax.js?config=TeX-MML-AM_CHTML";
    if (location.protocol !== "file:")
      if (/^https?:/.test(src))
        src = src.replace(/^https?:/, '');
    script.src = src;
    document.getElementsByTagName("head")[0].appendChild(script);
  })();
</script>
</body>

</html>

<!DOCTYPE html>
<html lang="hu-HU" xml:lang="hu-HU">
<head>

  <meta charset="utf-8" />
  <meta http-equiv="X-UA-Compatible" content="IE=edge" />
  <title>3. fejezet A kontrollálás kérdései | A klinikai gyógyszervizsgálatok alapjai</title>
  <meta name="description" content="Nem szakembereknek szóló, minden orvosi és statisztikai előismeret nélkül is olvasható összefoglaló, amely bemutatja a klinikai gyógyszervizsgálatok értelmét, logikáját, megtervezésük és kiértékelésük alapjait." />
  <meta name="generator" content="bookdown 0.21 and GitBook 2.6.7" />

  <meta property="og:title" content="3. fejezet A kontrollálás kérdései | A klinikai gyógyszervizsgálatok alapjai" />
  <meta property="og:type" content="book" />
  <meta property="og:url" content="https://tamas-ferenci.github.io/FerenciTamas_AKlinikaiGyogyszervizsgalatokAlapjai/" />
  
  <meta property="og:description" content="Nem szakembereknek szóló, minden orvosi és statisztikai előismeret nélkül is olvasható összefoglaló, amely bemutatja a klinikai gyógyszervizsgálatok értelmét, logikáját, megtervezésük és kiértékelésük alapjait." />
  <meta name="github-repo" content="tamas-ferenci/FerenciTamas_AKlinikaiGyogyszervizsgalatokAlapjai" />

  <meta name="twitter:card" content="summary" />
  <meta name="twitter:title" content="3. fejezet A kontrollálás kérdései | A klinikai gyógyszervizsgálatok alapjai" />
  
  <meta name="twitter:description" content="Nem szakembereknek szóló, minden orvosi és statisztikai előismeret nélkül is olvasható összefoglaló, amely bemutatja a klinikai gyógyszervizsgálatok értelmét, logikáját, megtervezésük és kiértékelésük alapjait." />
  

<meta name="author" content="Ferenci Tamás, tamas.ferenci@medstat.hu" />



  <meta name="viewport" content="width=device-width, initial-scale=1" />
  <meta name="apple-mobile-web-app-capable" content="yes" />
  <meta name="apple-mobile-web-app-status-bar-style" content="black" />
  
  
<link rel="prev" href="a-véletlen-ingadozás-kérdésköre.html"/>
<link rel="next" href="a-végpontok-megválasztásának-és-mérésének-kérdései.html"/>
<script src="libs/jquery-2.2.3/jquery.min.js"></script>
<link href="libs/gitbook-2.6.7/css/style.css" rel="stylesheet" />
<link href="libs/gitbook-2.6.7/css/plugin-table.css" rel="stylesheet" />
<link href="libs/gitbook-2.6.7/css/plugin-bookdown.css" rel="stylesheet" />
<link href="libs/gitbook-2.6.7/css/plugin-highlight.css" rel="stylesheet" />
<link href="libs/gitbook-2.6.7/css/plugin-search.css" rel="stylesheet" />
<link href="libs/gitbook-2.6.7/css/plugin-fontsettings.css" rel="stylesheet" />
<link href="libs/gitbook-2.6.7/css/plugin-clipboard.css" rel="stylesheet" />









<script src="libs/accessible-code-block-0.0.1/empty-anchor.js"></script>
<link href="libs/anchor-sections-1.0/anchor-sections.css" rel="stylesheet" />
<script src="libs/anchor-sections-1.0/anchor-sections.js"></script>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-19799395-2"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-19799395-2');
</script>



<link rel="stylesheet" href="style.css" type="text/css" />
</head>

<body>



  <div class="book without-animation with-summary font-size-2 font-family-1" data-basepath=".">

    <div class="book-summary">
      <nav role="navigation">

<ul class="summary">
<li><a href="./">Ferenci Tamás:A klinikai gyógyszer-<br>vizsgálatok alapjai</a></li>

<li class="divider"></li>
<li class="chapter" data-level="" data-path="index.html"><a href="index.html"><i class="fa fa-check"></i>Előszó</a></li>
<li class="chapter" data-level="1" data-path="a-klinikai-gyógyszervizsgálatok-célja-és-módszerei.html"><a href="a-klinikai-gyógyszervizsgálatok-célja-és-módszerei.html"><i class="fa fa-check"></i><b>1</b> A klinikai gyógyszervizsgálatok célja és módszerei</a><ul>
<li class="chapter" data-level="1.1" data-path="a-klinikai-gyógyszervizsgálatok-célja-és-módszerei.html"><a href="a-klinikai-gyógyszervizsgálatok-célja-és-módszerei.html#gyógyszerek-empirikus-vizsgálata"><i class="fa fa-check"></i><b>1.1</b> Gyógyszerek empirikus vizsgálata</a></li>
<li class="chapter" data-level="1.2" data-path="a-klinikai-gyógyszervizsgálatok-célja-és-módszerei.html"><a href="a-klinikai-gyógyszervizsgálatok-célja-és-módszerei.html#a-confounding-problémája"><i class="fa fa-check"></i><b>1.2</b> A confounding problémája</a></li>
<li class="chapter" data-level="1.3" data-path="a-klinikai-gyógyszervizsgálatok-célja-és-módszerei.html"><a href="a-klinikai-gyógyszervizsgálatok-célja-és-módszerei.html#a-randomizáció-szerepe-megfigyeléses-és-kísérletes-vizsgálatok"><i class="fa fa-check"></i><b>1.3</b> A randomizáció szerepe, megfigyeléses és kísérletes vizsgálatok</a></li>
</ul></li>
<li class="chapter" data-level="2" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html"><i class="fa fa-check"></i><b>2</b> A véletlen ingadozás kérdésköre</a><ul>
<li class="chapter" data-level="2.1" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#a-véletlen-ingadozás-szerepe-a-gyógyszer-hatásának-statisztikai-szignifikanciája"><i class="fa fa-check"></i><b>2.1</b> A véletlen ingadozás szerepe, a gyógyszer hatásának statisztikai szignifikanciája</a></li>
<li class="chapter" data-level="2.2" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#a-kutatás-ereje-és-mintanagysága"><i class="fa fa-check"></i><b>2.2</b> A kutatás ereje és mintanagysága</a></li>
<li class="chapter" data-level="2.3" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#a-p-érték-fogalma"><i class="fa fa-check"></i><b>2.3</b> A <em>p</em>-érték fogalma</a></li>
<li class="chapter" data-level="2.4" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#a-konfidenciaintervallum-fogalma"><i class="fa fa-check"></i><b>2.4</b> A konfidenciaintervallum fogalma</a></li>
<li class="chapter" data-level="2.5" data-path="a-véletlen-ingadozás-kérdésköre.html"><a href="a-véletlen-ingadozás-kérdésköre.html#statisztikai-szignifikancia-és-klinikai-relevancia"><i class="fa fa-check"></i><b>2.5</b> Statisztikai szignifikancia és klinikai relevancia</a></li>
</ul></li>
<li class="chapter" data-level="3" data-path="a-kontrollálás-kérdései.html"><a href="a-kontrollálás-kérdései.html"><i class="fa fa-check"></i><b>3</b> A kontrollálás kérdései</a><ul>
<li class="chapter" data-level="3.1" data-path="a-kontrollálás-kérdései.html"><a href="a-kontrollálás-kérdései.html#a-kontrollcsoport-megválasztása-aktív-kontroll"><i class="fa fa-check"></i><b>3.1</b> A kontrollcsoport megválasztása, aktív kontroll</a></li>
<li class="chapter" data-level="3.2" data-path="a-kontrollálás-kérdései.html"><a href="a-kontrollálás-kérdései.html#placebóhatás-kezeletlen-és-placebo-kontroll-a-kezelés-maszkolása"><i class="fa fa-check"></i><b>3.2</b> Placebóhatás, kezeletlen és placebo kontroll, a kezelés maszkolása</a></li>
<li class="chapter" data-level="3.3" data-path="a-kontrollálás-kérdései.html"><a href="a-kontrollálás-kérdései.html#párhuzamos-és-keresztezett-kontroll"><i class="fa fa-check"></i><b>3.3</b> Párhuzamos és keresztezett kontroll</a></li>
</ul></li>
<li class="chapter" data-level="4" data-path="a-végpontok-megválasztásának-és-mérésének-kérdései.html"><a href="a-végpontok-megválasztásának-és-mérésének-kérdései.html"><i class="fa fa-check"></i><b>4</b> A végpontok megválasztásának és mérésének kérdései</a><ul>
<li class="chapter" data-level="4.1" data-path="a-végpontok-megválasztásának-és-mérésének-kérdései.html"><a href="a-végpontok-megválasztásának-és-mérésének-kérdései.html#a-végpont-fogalma-elsődleges-és-másodlagos-végpontok"><i class="fa fa-check"></i><b>4.1</b> A végpont fogalma, elsődleges és másodlagos végpontok</a></li>
<li class="chapter" data-level="4.2" data-path="a-végpontok-megválasztásának-és-mérésének-kérdései.html"><a href="a-végpontok-megválasztásának-és-mérésének-kérdései.html#kemény-és-helyettesítő-végpontok"><i class="fa fa-check"></i><b>4.2</b> Kemény és helyettesítő végpontok</a></li>
<li class="chapter" data-level="4.3" data-path="a-végpontok-megválasztásának-és-mérésének-kérdései.html"><a href="a-végpontok-megválasztásának-és-mérésének-kérdései.html#több-végpont-használata-többszörös-összehasonlítások-helyzete"><i class="fa fa-check"></i><b>4.3</b> Több végpont használata, többszörös összehasonlítások helyzete</a></li>
</ul></li>
<li class="chapter" data-level="5" data-path="néhány-további-fejezet-a-gyógyszervizsgálatok-témájából.html"><a href="néhány-további-fejezet-a-gyógyszervizsgálatok-témájából.html"><i class="fa fa-check"></i><b>5</b> Néhány további fejezet a gyógyszervizsgálatok témájából</a><ul>
<li class="chapter" data-level="5.1" data-path="néhány-további-fejezet-a-gyógyszervizsgálatok-témájából.html"><a href="néhány-további-fejezet-a-gyógyszervizsgálatok-témájából.html#interim-elemzések-korai-leállítás"><i class="fa fa-check"></i><b>5.1</b> Interim elemzések, korai leállítás</a></li>
<li class="chapter" data-level="5.2" data-path="néhány-további-fejezet-a-gyógyszervizsgálatok-témájából.html"><a href="néhány-további-fejezet-a-gyógyszervizsgálatok-témájából.html#a-gyógyszervizsgálatok-fázisai"><i class="fa fa-check"></i><b>5.2</b> A gyógyszervizsgálatok fázisai</a></li>
<li class="chapter" data-level="5.3" data-path="néhány-további-fejezet-a-gyógyszervizsgálatok-témájából.html"><a href="néhány-további-fejezet-a-gyógyszervizsgálatok-témájából.html#alcsoport-analízis"><i class="fa fa-check"></i><b>5.3</b> Alcsoport-analízis</a></li>
<li class="chapter" data-level="5.4" data-path="néhány-további-fejezet-a-gyógyszervizsgálatok-témájából.html"><a href="néhány-további-fejezet-a-gyógyszervizsgálatok-témájából.html#a-bizonyítékok-összessége-szemlélet"><i class="fa fa-check"></i><b>5.4</b> A bizonyítékok összessége szemlélet</a></li>
</ul></li>
<li class="chapter" data-level="" data-path="hivatkozások.html"><a href="hivatkozások.html"><i class="fa fa-check"></i>Hivatkozások</a></li>
<li class="divider"></li>
<li><a href="http://www.medstat.hu/" target="blank">http://www.medstat.hu/</a></li>

</ul>

      </nav>
    </div>

    <div class="book-body">
      <div class="body-inner">
        <div class="book-header" role="navigation">
          <h1>
            <i class="fa fa-circle-o-notch fa-spin"></i><a href="./">A klinikai gyógyszervizsgálatok alapjai</a>
          </h1>
        </div>

        <div class="page-wrapper" tabindex="-1" role="main">
          <div class="page-inner">

            <section class="normal" id="section-">
<div id="a-kontrollálás-kérdései" class="section level1">
<h1><span class="header-section-number">3. fejezet</span> A kontrollálás kérdései</h1>
<div id="a-kontrollcsoport-megválasztása-aktív-kontroll" class="section level2">
<h2><span class="header-section-number">3.1</span> A kontrollcsoport megválasztása, aktív kontroll</h2>
<p>Az eddigi leírásban végig <q>kezelt</q> és <q>kontroll</q> csoportokat emlegettük, hallgatólagosan feltéve, hogy a kezelt csoport a vizsgált gyógyszert kapja, a kontrollcsoport pedig semmit. Ez csakugyan egy lehetséges elrendezés (noha ebben az esetben sem szerencsés, ha szó szerint semmit nem kap a kontrollcsoport – de erre a kérdésre a következő pontban részletesen kitérünk), ám van, hogy etikai okokból nem követhető ez az irány: ha a betegségre van ismerten hatásos és biztonságos gyógyszer, és annak megvonása lényeges és biztos kockázatot jelent, akkor nem engedhető meg, hogy a betegek egy része ne kapjon kezelést.</p>
<p>Abban az esetben, ha erre tekintettel nem a semmihez, hanem egy <em>másik</em> gyógyszerhez hasonlítják a vizsgált készítményt, <strong>aktív kontrollról</strong> szokás beszélni. Ez a fent vázolt etikai problémákat megoldja ugyan, de egy sor módszertani problémát teremt, kezdve azzal, hogy így valójában nem azt tudjuk meg, hogy a gyógyszer hat-e, hanem azt, hogy <em>legalább ugyanannyira</em> hat, mint a másik. Sok esetben ráadásul az nem is cél, hogy a gyógyszer jobb legyen, mint a másik, ezért igazából csak annyit tudunk és akarunk bizonyítani, hogy <em>ugyanannyira</em> hat, de ehhez meg statisztikai okokból kifolyólag általában lényegesen nagyobb mintanagyság is kell. Azt, hogy a <em>másik</em> hat-e, azt nem tudjuk meg magából a vizsgálatból, külső feltevéseket kell elfogadnunk, különben akár még az is előfordulhat, hogy azért hat egyformán mindkét gyógyszer, mert valójában mindkettő hatástalan.</p>
<p>E kérdés eldöntése sokszor finom mérlegelést igényel. Megengedhető a nem aktív kontroll, ha a betegség amúgy sem feltétlenül igényel orvosi ellátást (férfias típusú kopaszodás), ha minimális kellemetlenséggel jár a kezeletlenül hagyás is (enyhe köhögés, átmeneti szédülés), de ha módszertanilag nyomós indoka van, akár nagyobb kockázat is elfogadható. Annak természetesen nem tehető ki egy beteg, hogy meghaljon, de ha a készítmény nem, vagy nem igazoltan csökkenti a halálozást, csak mondjuk a kórházban töltött időt rövidíti néhány nappal, akkor ez egy olyan kockázat, aminél teljes írásos felvilágosítás után egy felnőtt emberre rábízható, hogy eldöntse, vállalja-e annak érdekében, hogy az emberiség orvosi tudása bővüljön. (Természetesen megfelelő korai leállítási szabályokkal arra az esetre, ha kiderülne, hogy a gyógyszer mégis csökkenti a halálozást is; erről később még szó lesz.)</p>
<p>Nagyon fontos hangsúlyozni, hogy a nem aktív kontroll sem azt jelenti, hogy a kontrollcsoport nem kap kezelést. A szokásos ellátást természetesen <em>ugyanúgy</em> megkapja mindkét csoport, pont emiatt ez nem okoz sem etikai, sem statisztikai problémát, mert a csoportok közti különbség továbbra is csak abban van, hogy ezen a szokásos ellátáson <em>felül</em> mit kapnak, vizsgált készítményt vagy semmit. Így, amennyiben randomizáltak, az eredmény továbbra is csak a kísérleti szernek – és a véletlen ingadozásnak – tulajdonítható.</p>
</div>
<div id="placebóhatás-kezeletlen-és-placebo-kontroll-a-kezelés-maszkolása" class="section level2">
<h2><span class="header-section-number">3.2</span> Placebóhatás, kezeletlen és placebo kontroll, a kezelés maszkolása</h2>
<p>Régóta ismert, hogy a kezelésben részesülés <em>tudata</em> önmagában képes hatást kiváltani, pozitív hatást, ha a kezelésben részesüléshez pozitív várakozások kapcsolódnak – ezt szokás <strong>placebóhatásnak</strong> nevezni <span class="citation">(Price, Finniss, és Benedetti <a href="#ref-price2008" role="doc-biblioref">2008</a>)</span>. (Az máig vita tárgya, hogy ez mennyire érvényesül a szubjektívebb, tehát a beteg saját értékelésén alapuló, és mennyire az objektív, például műszerrel lemért végpontokon.) Ez azért fontos, mert ha úgy döntünk, hogy a kezelést a kezelés hiányához hasonlítjuk, akkor nem célszerű azt tenni, hogy a kontrollcsoportnak nem adunk semmit, hiszen ekkor azonnal megtudnák, hogy ők a kontrollcsoportba tartoznak, és hasonlóan a kezelt csoport is azonnal tudná, hogy ők a kezelt csoportba tartoznak, így a legtökéletesebb randomizálás mellett is létrejönne egy eltérés a két csoportban. Igaz, hogy <q>csak</q> a kezelésben részesülés tudatában, de a placebóhatás pont azt jelenti, hogy már ez is probléma lehet. Ehhez persze az is kell, hogy megállapodjunk abban, hogy a placebóhatást nem tekintjük a gyógyszernek betudható hatásnak (mivel az nem is a gyógyszer <em>specifikus</em> hatása, hanem magáé a gyógyszerszedésé, függetlenül attól, hogy mit szed az alany). Ezt az összehasonlítási alapot szokás <strong>kezeletlen kontrollnak</strong> nevezni.</p>
<p>A placebo hatás egyfajta <q>kivonását</q> jelenti, ha – amennyiben megoldható – a kontrollcsoportnak egy, a vizsgált gyógyszerrel mindenben azonos, tőle megkülönböztethetetlen szert kell kapnia, amely egyetlen dologban tér el a vizsgált készítménytől: abban, hogy nincs benne hatóanyag. Ezt szokás <strong>placebónak</strong> nevezni, és az így kontrollált vizsgálatot pedig <strong>placebókontrollált kutatásnak</strong> hívjuk.</p>
<p>Sokan azt gondolják, hogy a placebo adása pusztán a kontrollcsoport <q>ügye</q>, de ez tévedés: a placebo adása <em>ugyanannyira</em> érdekes a kezelt csoport számára is, hiszen innentől <em>ők sem</em> tudhatják, hogy melyik csoportban vannak! Azaz megvalósul a kiindulási cél, hogy ti. ne legyen ebben (sem) eltérés a két csoport között.</p>
<p>Azt a helyzetet, ha a betegek nem tudják, hogy kezelt vagy kontrollcsoportba tartoznak, amely tehát csak placebókontrollal vagy aktív kontrollal érhető el, szokás <strong>maszkolásnak</strong> nevezni. Ha csak a beteg nem ismeri a csoportját, de a kezelőorvos igen, akkor <strong>egyszeres maszkolásról</strong> (<strong>egyszeres vak próbáról</strong>) szokás beszélni. Érdekes módon még ez sem tökéletes: ha az orvos tudja a besorolást, az is baj lehet (akár teljesen szándékolatlanul, de sugallhatja a betegnek, viselkedésével, testbeszédével, hogy melyik csoportba tartozik), ezért a magasabb bizonyítóerő érdekében még jobb, ha az <em>orvos sem</em> tudja, hogy a beteg melyik csoportba tartozik. Ilyenkor beszélünk <strong>kétszeres maszkolásról</strong> (<strong>kettős vak próbáról</strong>). A nem maszkolt vizsgálatokat <strong>nyílt elrendezésű</strong> vizsgálatnak is szokták nevezni.</p>
<p>Aktív kontroll esetén kisebb problémát jelent a nyílt elrendezés, hiszen ahhoz vélhetően kisebb várakozások fűződnek, hogy két, kimondhatatlan nevű szer közül pontosan melyiket kapja a beteg, annál mindenesetre bizonyosabb kisebb, mint a kap/nem kap helyzetben. (De a <q>kisebb</q> sem feltétlenül nulla, jól ismert például, hogy az újabb, jobban reklámozott, drágább szerek jobb placebót jelentenek.)</p>
<p>Vannak esetek, amikor a kontrollálás technikai okokból nehezebben kivitelezhető, például ha nem egy gyógyszerről, hanem egy műtétről van szó, amit placebóval szeretnénk kontrollálni, vagy, ha aktív kontrollt választunk egy gyógyszernél, de a vizsgált és a kontroll gyógyszer formája eltérő, például az egyik inhaláló szer, a másik filmtabletta. Sokszor azonban még ezek a problémák is feloldhatóak, például megfelelő etikai feltételek teljesülése esetén <q>álműtét</q> is végezhető <span class="citation">(Wartolowska és mtsai. <a href="#ref-wartolowskag2014" role="doc-biblioref">2014</a>)</span>, amikor a beteg ugyanolyan műtét előtti és utáni ellátáson keresztül megy keresztül, mint egy igazi műtétnél, sőt, akár még a műtéti bemetszést és összevarrást is megkapja, csak épp a kettő között nem csinálnak semmit. Ha pedig a két gyógyszerforma eltérő, akkor megtehetjük, hogy mindenki inhaláló szert és filmtablettát <em>is</em> kap, de az egyik csoportban a betegek placebót inhalálnak és a tablettában lesz az aktív szer, a másikban fordítva (double dummy elrendezés).</p>
</div>
<div id="párhuzamos-és-keresztezett-kontroll" class="section level2">
<h2><span class="header-section-number">3.3</span> Párhuzamos és keresztezett kontroll</h2>
<p>Az eddigi leírásból úgy tűnhet, hogy a klinikai kísérlet úgy néz ki, hogy begyűjtjük a betegeket, véletlenszerűen két csoportba soroljuk őket, alkalmazzuk a gyógyszert, majd utánkövetjük az alanyokat és lemérjük a végpontot. A legtöbb esetben tényleg ez történik, azzal az apró kiegészítéssel, hogy valójában a randomizálás – és az azt követő kezelés – nem egyetlen időpontban történik az összes betegre, hanem folyamatosan, ahogy a betegek érkeznek a vizsgálatba; még az sem ritka, hogy valamelyik beteg teljesen befejezi az egész vizsgálatot, amikor más még csak épp randomizálásra kerül <span class="citation">(Senn <a href="#ref-senn2013" role="doc-biblioref">2013</a>)</span>. Ezzel együtt is, az ilyen kutatásokat <strong>párhuzamosan kontrollált</strong> vizsgálatnak szokás nevezni, utalva arra, hogy az előbbi technikai kérdéstől eltekintve valóban párhuzamosan fut a kezelt és kontroll csoport kezelése.</p>
<p>Bizonyos esetekben azonban van egy alternatív lehetőség: az, hogy <em>ugyanazok</em> a betegek alkotják a kezelt és kontrollcsoportot, akik így nem egymással párhuzamosan, hanem egymás <em>után</em> kerülnek kezelésre. Magyarán: a bevont alanyokat véletlenszerűen kettéosztjuk, egyik részük előbb kezelést kap, utána placebót vagy a másik gyógyszert, a másik része pedig pont fordítva. Az ember első ránézésre azt is gondolhatja, hogy ezzel igazából megoldottuk a felvezetőben említett problémáját az időgép hiányának, hiszen így mégis <em>ugyanazon</em> emberen mértük le a kezelés és a kezeletlenség hatását is. Valójában ez sem teljesen igaz, hiszen elképzelhető, hogy nem mindegy, hogy melyik időszakban kapja az alany a kezelést (ha valamiért a kezelés hatása változik időben), az sem feltétlenül mindegy, hogy úgy kapja a kontrollt, hogy előtte kapott kezelést (lehet, hogy a kezelésnek van időben elnyúló hatása), de a legnagyobb probléma, hogy ez a fajta elrendezés sokszor fizikailag megvalósíthatatlan: nem lehet ilyet csinálni akkor, ha a beteg teljesen meggyógyul a kezeléstől, hiszen utána már hiába adunk neki mást. Akkor sem valósítható meg a keresztezett elrendezés, ha a beteg állapota súlyosbodik az első kezelés alatt vagy után. Valójában tehát krónikus, stabil betegségeknél van csak mód rá, ahol a kezelés <q>csak</q> az állapoton javít, és ez az esetleges javulás nem túl hosszú kezelés után előáll.</p>
<p>Ha meg lehet valósítani ezt az elrendezést, amit <strong>keresztezett vizsgálatnak</strong> szokás nevezni, akkor az viszont sok előnnyel bír, abból fakadóan, hogy minden alany lényegében a saját maga kontrollja, így egy sor egyénre jellemző tulajdonság (életkor, nem, milliónyi genetikai tényező) <em>automatikusan</em> ki van egyensúlyozva. Az ilyen vizsgálatok ezért általában hatásosabbak, azaz kisebb a véletlen ingadozás bennük (ugyanazzal a mintanagysággal pontosabb becslés lehetséges, avagy ugyanolyan pontossághoz kisebb mintanagyság is elég), és lehetővé teszik a betegek közti – nem csak a kezelések közti – ingadozás becslését is <span class="citation">(Senn <a href="#ref-senn2003" role="doc-biblioref">2003</a>)</span>.</p>

</div>
</div>
<h3>Hivatkozások</h3>
<div id="refs" class="references">
<div id="ref-price2008">
<p>Price, Donald D., Damien G. Finniss, és Fabrizio Benedetti. 2008. „A Comprehensive Review of the Placebo Effect: Recent Advances and Current Thought”. <em>Annual Review of Psychology</em> 59 (1): 565–90. <a href="https://doi.org/10.1146/annurev.psych.59.113006.095941">https://doi.org/10.1146/annurev.psych.59.113006.095941</a>.</p>
</div>
<div id="ref-senn2003">
<p>Senn, S. S. 2003. <em>Cross-over Trials in Clinical Research</em>. Wiley.</p>
</div>
<div id="ref-senn2013">
<p>Senn, Stephen. 2013. „Seven myths of randomisation in clinical trials”. <em>Statistics in Medicine</em> 32 (9): 1439–50. <a href="https://doi.org/10.1002/sim.5713">https://doi.org/10.1002/sim.5713</a>.</p>
</div>
<div id="ref-wartolowskag2014">
<p>Wartolowska, Karolina, Andrew Judge, Sally Hopewell, Gary S Collins, Benjamin J F Dean, Ines Rombach, David Brindley, Julian Savulescu, David J Beard, és Andrew J Carr. 2014. „Use of placebo controls in the evaluation of surgery: systematic review”. <em>British Medical Journal</em> 348. <a href="https://doi.org/10.1136/bmj.g3253">https://doi.org/10.1136/bmj.g3253</a>.</p>
</div>
</div>
<!-- Default Statcounter code for Ferenci Tamás
elektronikus jegy https://tamas-ferenci.github.io/ -->
<script type="text/javascript">
var sc_project=12422840; 
var sc_invisible=1; 
var sc_security="d32cce24"; 
</script>
<script type="text/javascript"
src="https://www.statcounter.com/counter/counter.js"
async></script>
<noscript><div class="statcounter"><a title="ingyen
webstatisztika" href="https://www.statcounter.hu/"
target="_blank"><img class="statcounter"
src="https://c.statcounter.com/12422840/0/d32cce24/1/"
alt="ingyen webstatisztika"></a></div></noscript>
<!-- End of Statcounter Code -->
            </section>

          </div>
        </div>
      </div>
<a href="a-véletlen-ingadozás-kérdésköre.html" class="navigation navigation-prev " aria-label="Previous page"><i class="fa fa-angle-left"></i></a>
<a href="a-végpontok-megválasztásának-és-mérésének-kérdései.html" class="navigation navigation-next " aria-label="Next page"><i class="fa fa-angle-right"></i></a>
    </div>
  </div>
<script src="libs/gitbook-2.6.7/js/app.min.js"></script>
<script src="libs/gitbook-2.6.7/js/lunr.js"></script>
<script src="libs/gitbook-2.6.7/js/clipboard.min.js"></script>
<script src="libs/gitbook-2.6.7/js/plugin-search.js"></script>
<script src="libs/gitbook-2.6.7/js/plugin-sharing.js"></script>
<script src="libs/gitbook-2.6.7/js/plugin-fontsettings.js"></script>
<script src="libs/gitbook-2.6.7/js/plugin-bookdown.js"></script>
<script src="libs/gitbook-2.6.7/js/jquery.highlight.js"></script>
<script src="libs/gitbook-2.6.7/js/plugin-clipboard.js"></script>
<script>
gitbook.require(["gitbook"], function(gitbook) {
gitbook.start({
"sharing": {
"github": false,
"facebook": true,
"twitter": true,
"linkedin": false,
"weibo": false,
"instapaper": false,
"vk": false,
"all": ["facebook", "twitter", "linkedin", "weibo", "instapaper"]
},
"fontsettings": {
"theme": "white",
"family": "sans",
"size": 2
},
"edit": {
"link": "https://github.com/tamas-ferenci/FerenciTamas_AKlinikaiGyogyszervizsgalatokAlapjai/edit/master/03-kontrollalas.Rmd",
"text": "Szerkesztés"
},
"history": {
"link": null,
"text": null
},
"view": {
"link": null,
"text": null
},
"download": ["FerenciTamas_AKlinikaiGyogyszervizsgalatokAlapjai.pdf", "FerenciTamas_AKlinikaiGyogyszervizsgalatokAlapjai.epub"],
"toc": {
"collapse": "subsection"
}
});
});
</script>

<!-- dynamically load mathjax for compatibility with self-contained -->
<script>
  (function () {
    var script = document.createElement("script");
    script.type = "text/javascript";
    var src = "true";
    if (src === "" || src === "true") src = "https://mathjax.rstudio.com/latest/MathJax.js?config=TeX-MML-AM_CHTML";
    if (location.protocol !== "file:")
      if (/^https?:/.test(src))
        src = src.replace(/^https?:/, '');
    script.src = src;
    document.getElementsByTagName("head")[0].appendChild(script);
  })();
</script>
</body>

</html>
